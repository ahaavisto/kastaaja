# Viikkoraportti 5

Tiistaina koodasin noin kolme tuntia. Päätin - ehkä hieman nurinkurisesti - laittaa kasaan datan hakemisen tiedostosta ennen kuin korjaan varsinaisen algoritmin tai alan testata, sillä näin saan käyttööni datan, joka ei synny jokaisen ajon alussa tyhjästä. Ajattelin tämän helpottavan debuggaamista, kun voin verrata eri ajojen tuloksia toisiinsa.

Torstaina koodasin vähän vajaa kaksi tuntia. Sain vihdoin tehtyä pari toimivaa testiä. Tiistain työstä oli iloa, sillä debuggaaminen eteni hyvin, koska tajusin vihdoin tehdä tarpeeksi simppelin testidatan, jotta hahmotin helposti, missä kohdissa koodi tekee muuta kuin mitä pitäisi. Korjasin monta pientä juttua, lopulta olennainen muutos oli off by one -virheen poistaminen. Sain siis algoritmin ytimen lopultakin toimimaan. Tällä viikolla oli siis vihdoin onnistumisen elämyksiäkin.

Perjantaina tein testejä ja virittelin jacocon toimimaan. Se oli paljon pienempi homma kuin pelkäsin - no, hienoa grafiikkaa readmehen en saanut, mutta ainakin luettavat raportit sain koostettua. Palkin saaminen vähemmän punaiseksi motivoi myös koodaamaan vähän lisää testejä. Aika vaan loppui kesken, mutta no, jatkan viikonloppuna.

## Seuraavaksi
Yksikkötestien testikattavuus pitäisi saada järkevälle tasolle, mutta nyt kun sai vähän jo rutiinia testaamiseen, se varmaan onnistuu ihan hyvin. Ilmeisesti sen ohella pitäisi tehdä suorituskykytestaamistakin? Se on itselleni kokonaan uusi alue, saa nähdä miten sujuu.

## Ajankäyttö
7 h ohjelmointia
1 h vertaiarviointi
alle 1 h dokumentointi
