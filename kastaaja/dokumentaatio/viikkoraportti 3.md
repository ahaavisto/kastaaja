# Viikkoraportti 3

Sain Netbeans+Maven-kombinaation vihdoin toimimaan viikonloppuna. Se tosin lakkasi toimimasta tiistaina, mutta alkoi toimia keskiviikkona pienen taistelun jälkeen. Tämä vei koodausintoa ja aikaa, enkä päässyt kovin pitkälle varsinaisen koodaamisen kanssa.

Koodasin varsinaisen algoritmista jonkinlaisen nopean version, ja huomasin tiistaina saaneeni aikaan ikuisen loopin. Refaktorointi rikkoi sitä vielä lisää, eikä algoritmi onnistu tällä hetkellä yhdistämään kuin yhden pelaaja-hahmo-parin. Ihan simppelisti ei sittenkään onnistunut pseudokoodin muuttaminen javaksi edes näin yksinkertaisessa tapauksessa.

Keskiviikkona yritin aloittaa testejä, mutta totesin että on sittenkin helpompaa yrittää saada algoritmi bugittomaksi ensin, joten yritin debugata sitä. Poistin erinäisiä bugeja, mutta lopputulos ei alkanut vieläkään toimia, vaan siellä on edelleen joku ajatusvirhe jossakin. Samalla tuli refaktoroitua koodia kun tajusin ettei nykymuotoista koodia saa testattua kovinkaan fiksusti.

## Jatkossa

Ensi viikolla pitäisi vihdoin olla vähän enemmän aikaa käytössä tähän projektiin. Tarkoitus olisi saada testaaminen kunnolla käyntiin, ja tietysti korjata tuo algoritmin ydin bugittomaksi. Näiden luulisi onnistuvan viikossa ihan hyvin, joten ehkä pääsen aloittamaan käyttöliittymän kanssa (vaikka sinänsä en tällä hetkellä ole ajatellut tehdä kovinkaan kummoista käyttöliittymää).

## Ajankäyttö

keskiviikkoon mennessä
n. 2 h konffaamista
n. 6 h ohjelmointia
alle 1 h dokumentaatiota
